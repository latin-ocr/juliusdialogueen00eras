122 Jufius

vicissim nos « Sanctissimos'Patres >2 in suis
literis vocant, et aliquoties ad oscula pedum
se submittunt; et ubi non multum negotii
vertitur, cedunt nonnunquam autoritati no·-
strae, quo sibi pietatis opinionem apud vulgus
parent. Nos illis rosas mittimus consecratas,
tiaras, gladios, et illorum dignitatem maxi-
mis bullis confirmamus; illi vicissim mit-
tunt equos, milites, pecuniam, nonnunquam

pueros, atque ita mutuum (quod aiunt) muli
scabunt.

PETRUS.

Si tales sunt, nondum intelligo, quo pacto
potueris summos reges ad gravissima bella
concitare, praesertim ruptis tot foederibus.

JULIUS.

Atqui si nunc assequi possis ea quae dicam,
intelliges ingenium plus quam Apostolicum.

PETRUS.
Adnitar equidem quoad potero.

JULIUS.
Illud imprimis mihi studio fuit7 omnium

