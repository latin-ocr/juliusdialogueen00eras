76 Julius.

ferre possit, qua Christum etiam eludat,
nedum Concilium. Quanquam adversus hu-
jusmodi Pontificem, cujusmodi tu modo de-
scripsisti, palam scelerosum, temulentum,
homicidam, Simoniacum, veneficum, perju-
rum, rapacem, portentosis libidinum gene-
ribus undique conspurcatum, idque propa-
lam, non tam optandum generale Concilium,
quam ut plebs armata saxis, ut publicam
orbis pestem, e medio tollat. Verum age, dic
mihi, cur Romanus Pontifex tantopere hor—
reat generale Concilium ,9

JULIUS.

Quin idem a monarchis quaeris, cur sena-
tum et celebres consessus oderint? Nempe
quod turba tot excellentium virorum, non
nihil obscuretur regia dignitas. Qui docti
sunt, iis literae fiduciam reddunt‚· qui bona
conscientia freti, liberius loquuntur, quam
nobis expediat. Qui dignitate praediti, au-
toritate utuntur sua. Accedunt et inter hos
nonnulli, qui nostrae invident gloriae, et hunc
animum secum afferunt, ut minuant Ponti-
ficis et opes et autoritatem. Praeterea nullus
lzic assidet, quin sibi putet aliquid adversus
Pontificem licere Concilii titulo, nimirum
alias invictum. Proinde vix ullum Concilium

