1 30 Julius

nempe ut Geldros hostes gravissimos (in
quos belli suscipiendi fuerat autor) a nepote
suo Burgundionum Principe depelleret. Et
tamen effeci, ut suis omissis meum ageret
negocium. Cum nulla gens sit, apud quam
minus valeat Summi Pontificis autoritas,
quam Anglorum (id quod protinus liquebit,
si quis divi Thomoe Cantuariensis Episcopi
vi tam ac veterum Regum constitutiones evol-
verit), ea tamen gens alioqui exactionum
impatientissima, passa est se propemodum
deglubi. Mirum autem, quomodo sacerdotes
quoque, qui nobis consueverant quicquid
possunt subtrahere, adduxerim ut regi
tributum numerarent, haud perpendentes
cujusmodi fenestram regibus in posterum
aperuerint. Quanquam nec ipsi reges satis
animadvertebant, quod exemplum induxe-
rint adversus seipsos, nempe, ut liceat
postea Romano Pontifici regno movere quem
oderit Principem. Et Rex adolescens ma-
jori etiam motu rem aggressus est quam
volebam, aut quam jusseram, tametsi male-
bam in hanc peccari partem. Jam vero lon-
gum fuerit explicare sigillatim, quibus arti-
bus eos Principes ad tam periculosum bel-
lum excitarim in Christianos, quos nullus
unquam Pontifex vel in Turcas potuit exci-
tare.

